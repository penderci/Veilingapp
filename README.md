# Veilingapp
Veilingadministratie

Korte beschrijving van het project

2 collega-bloemisten kopen samen bloemen en planten op de veiling. Om de kosten te drukken koopt de ene van een bepaalde soort voor zichzelf en zijn collega samen, en omgekeerd.

Momenteel voeren ze hun administratie rond deze inkopen in Excel op hun computer thuis. Ze moeten dit nu doen na afloop van de veiling, en zouden dit liefst ter plaatse doen, op hun iPad. 

Met de Excel spreadsheet houden ze bij wat ze gekocht hebben voor de ander : wanneer, de prijs, eventueel leeggoed.

Er is internet ter beschikking op de veiling, maar ze verkiezen die niet te lang te gebruiken. Er wordt dus enkel een internetconnectie gebruikt om in te loggen. Eens het invoerscherm geopend is wordt de internetverbinding afgesloten. 

De gebruiker wil snel kunnen zien hoeveel geld en leeggoed hij nog tegoed heeft of verschuldigd is aan zijn collega. 

Wanneer een bepaald bedrag bereikt wordt, wordt er leeggoed teruggegeven, of wordt er geld betaald.
Dit bedrag ligt niet vast. De gebruiker kan op elk moment een vrij te kiezen bedrag overdragen aan zijn collega.

Het systeem wordt nu enkel gebruikt door 2 mensen die voor elkaar kopen, maar dit zou op termijn kunnen uitgebreid worden met meerdere mensen. Er moeten dus makkelijk gebruikers toegevoegd kunnen worden.

Benodigde functionaliteit :
1.	Login scherm
2.	Offline invoer van aankopen
3.	Overzicht van de aankopen van de gebruiker voor een gekozen partner en omgekeerd, met een weergave van het verschuldigde / te ontvangen bedrag en leeggoed. De aankopen die de ingelogde gebruiker deed kunnen aangepast en verwijderd worden. Die van de collega kunnen enkel bekeken worden.
4.	Scherm met mogelijkheid tot registratie van betalingen en teruggave leeggoed, eveneens met het verschuldigde / te ontvangen saldo. Betalingen uitgevoerd door de ingelogde gebruiker kunnen aangepast en verwijderd worden.
5.	Beheer van artikels : artikels kunnen toegevoegd, aangepast en verwijderd worden. Verwijderen wordt enkel toegelaten door een administrator vermits deze actie ook de gelinkte aankopen zal verwijderen. 
6.	Reset paswoord : Hier kan de ingelogde gebruiker zijn eigen paswoord wijzigen.
7.	Beheer van gebruikers : aanmaken, editeren en verwijderen van gebruikers. Hier kunnen ook gebruikers gekoppeld worden aan elkaar, en kan de admin het paswoord van een gebruiker opnieuw instellen. Dit is enkel door de administrator toegelaten.


